一丛花令·伤高怀远几时穷

张先 宋 

伤高怀远几时穷。无物似情浓。离愁正引千丝乱，更东陌、飞絮濛濛。嘶骑渐遥，征尘不断，何处认郎踪。
双鸳池沼水溶溶。南北小桡通。梯横画阁黄昏后，又还是、斜月帘栊。沈恨细思，不如桃杏，犹解嫁东风。

吕正蒙 风雪破窑记

“前程事，枉费心，

钻研贤传圣人经，

奈何不垂帘，

教咱破窑中，饥共贫……”
